---
permalink: /dogs/
title: "Moji psi"
header:
  overlay_image: "/assets/images/front_cumime_1120x400.jpg"
---

V současné době cvičím s československým vlčákem Griffinem a fenkou německého ovčáka Warrou. Kromě nich s námi žije ještě sedm seveřanů (sibiřští a aljašští husky). Se všemi jezdíme tréninky a závody psích spřežení a každoročně najezdíme kolem 2000km na saních, tréninkových kárách, koloběžkách a lyžích.

**Griffin** (Anik Cairson Vlkošedý král Šumavy) je československý vlčák nar. 7.2.2021.  Je to syn mého Shadowa (Cair Potomok vlkov) a krásné a chytré Khálí s Divokou krví. Je to velmi citlivý a jemný pes s dobráckou submisivní povahou. Velmi šikovný stopař, na poslušnosti je rychlý a aktivní. Grif se mnou žije - funguje bez vodítka, má spolehlivé odložení, je dobře ovladatelný v jakémkoli prostředí. Nadstavbou je sportovní kynologie, kterou miluje. Zatím má složeno BH-VT, FPr1 a 2 a vyhrané dva závody v ZZO. Griffin je přecitlivělý na povrchy a protože jsem nikam nespěchala, nechala jsem původní paniku odeznít a nyní spoustu dříve problémových míst už neřeší.

**Warra** (Valli Anrebri) je fena německého ovčáka nar. 7.5.2024. Warru jsem si přivezla jako sedmiměsíční z chovatelské stanice, kde vyrůstala se svou matkou Iris Srdce Perly Bohemie a sestrou Viky. Warra jakožto razantní temperamentní rychlé zvíře bez pořádného zaměstnání začala terorizovat sestru i matku. Původně jsem si ji vzala jen dočasně, že ji trochu poopravím a najdu jí aktivní majitele, ale zatím je stále u nás, přes klikr se učí vášnivě ráda a je čím dál méně problémová. Je to oddané ale superbláznivé zvíře, které nejdřív jedná, pak až přemýšlí. V současné době ji připravuji do chovu a na prvostupňové zkoušku IGP 1 a ZVV 1. Otcem Warry je Williams Robim Anrebri.